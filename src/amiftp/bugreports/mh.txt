Hej!
Tror jag har hittat en bug i AmiFTP 1.607. Jag har försökt få
AWebAmiFTP-scriptet att fungera (det var både ett och annat som behövde
åtgärdas... ;), men en sak fungerar inte som det är tänkt. Om AmiFTP inte
är igång, så startas det, då med argumenten (för att nu ta ett exempel):
  ftp://ftp.nordicglobal.om/Miami/Miami0422.lha PUBSCREEN AWeb
(Jag har provat både med och utan "ftp://"-delen.) Men enligt
connect-fönstret som då öppnas, så försöker AmiFTP koppla upp mot den sista
adressen i site-listan.

Däremot verkar det fungera bra om AmiFTP redan är igång, då scriptet i det
fallet kör SetAttr/Connect/CD (iaf sedan jag ändrat lite ;).

Sedan undrar jag lite över diverse oklarheter i dokumentationen... Vad
returnerar t.ex. ARexx-kommandot CD om lådan inte finns eller refererar
till en fil? För GET, kan man ange "foo/bar"? Och om "foo/bar" anger en
låda, vad säger GET då? Jag skulle behöva veta detta för att få scriptet
att fungera på ett bra sätt...

Det vore trevligt om transfer-fönstret på något vis visade hur mycket som
har gjorts/är kvar totalt sett. Har man valt några MB data, och dessutom
kör via t.ex. ett modem, så är den informationen klart intressant. Hur vore
det med en progress-bar till, som visade det totala antalet bytes som
överförts?

En annan minimal detalj: Mellanrummen mellan ramar är inte helt konsekvent,
speciellt för transfer-fönstret.
